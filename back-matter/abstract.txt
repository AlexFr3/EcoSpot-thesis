La tesi descrive la progettazione e lo sviluppo di "EcoSpot", un'applicazione mobile realizzata tramite il framework Flutter con l'obiettivo di valorizzare e promuovere la conoscenza dell'ecosistema del Delta del Po. 
La tutela ambientale e la sensibilizzazione pubblica, negli ultimi anni, assumono un ruolo sempre più centrale, infatti, l'applicazione si propone di avvicinare cittadini e turisti al patrimonio naturalistico locale attraverso un'esperienza interattiva e coinvolgente. 

Il sistema svolge la funzione di piattaforma per la salvaguardia della fauna e del suo territorio, integrando in tempo reale i dati ambientali (come temperatura, velocità del vento, profondità e conducibilità dell'acqua) provenienti da sensori IoT distribuiti sul Delta, insieme a previsioni meteorologiche live.

L'architettura del sistema si basa su una mappa digitale interattiva che permette all'utente di esplorare la fauna e le aree verdi locali. Sfruttando la geolocalizzazione, l'app introduce moderne meccaniche di gamification: gli utenti accumulano punti esperienza e salgono di livello "scoprendo" fisicamente le varie specie nel loro habitat naturale. Infine, la piattaforma promuove la partecipazione attiva offrendo agli utenti autenticati la possibilità di inviare segnalazioni geolocalizzate, allegate di documentazione fotografica, tramite i servizi Cloud di Firebase. 
L'architettura scalabile così ottenuta trasforma l'esplorazione consapevole in un vero e proprio sistema di monitoraggio partecipativo per la salvaguardia del patrimonio naturale.

